<!DOCTYPE html>
<html lang="en">

<head>
    <meta charset="UTF-8">
    <title>projectweb</title>
</head>

<body>
    <article>
        <h1>Stijloefeningen (1) – Notitie</h1>
        <h4>Posted on	2 februari 2011	by	Molovich	· 14 Comments</h4>
        <p>Bus 21, rond het middaguur. Halte Centraal Station. Mijn zoon slaapt in zijn kinderwagen. Ik` loop langs de winderige bouwputten naar de Openbare Bibliotheek. Voor de trap van de bibliotheek klampt een vrouw mij aan. Zwart krullend haar. In stokbrodenengels vraagt ze waar het postkantoor is. Ik verwijs haar naar de Raadhuisstraat. Een auto met een Frans nummerbord rijdt achteruit rijdend weg. De vrouw zwaait, maar krijgt geen contact met de bestuurder. Ze rent er achteraan.</p>
        <p>Bij de Q zijn meerdere boeken van Raymond Queneau te vinden, maar niet <a href="http://www.nrcboeken.nl/recensie/99-staaltjes-leesplezier">Stijloefeningen</a>, het boek waarnaar ik al een week op zoek ben. Ik kijk op de computer. Volgens de catalogus van de OBA is er wel degelijk nog een exemplaar aanwezig. Samen met een medewerker kijk ik nog een keer. Maar niks. ‘Stuur een mailtje naar het magazijn,’ zegt hij. Dat doe ik. Het magazijn mailt terug: ‘Het door u gezochte exemplaar is op de verdieping aanwezig.’ Ik neem de lift naar beneden, wandel de bibliotheek uit en ga met lijn 21 terug naar huis. Bij de babywinkel op het Bos en Lommerplein koop ik een paar schoenen voor mijn zoon.</p>
    </article>


    <footer>
        <h4>Posted in <a href="http://www.nurksmagazine.nl/category/kort_nurks/">Kort Nurks</a>
    Tagged <a href="http://www.nurksmagazine.nl/tag/stijloefeningen/">Stijloefeningen</a> 
        </h4></footer>

© 2016 nurks Powered by WordPress & Themegraphy
</body>

</html>